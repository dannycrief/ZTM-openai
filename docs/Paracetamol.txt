NAZWA PRODUKTU LECZNICZEGO Tramadol + Paracetamol Medreg, 37,5 mg + 325 mg, tabletki powlekane
2. SKŁAD JAKOŚCIOWY I ILOŚCIOWY Każda tabletka powlekana zawiera 37,5 mg tramadolu chlorowodorku (Tramadoli hydrochloridum)
i 325 mg paracetamolu (Paracetamolum).
Pełny wykaz substancji pomocniczych, patrz punkt 6.1.
3. POSTAĆ FARMACEUTYCZNA Tabletka powlekana
Jasnożółte, w kształcie kapsułki, dwuwypukłe tabletki powlekane o wymiarach około 15,5 mm x 6,4
mm, z wytłoczonym napisem „C8” po jednej stronie i gładkie po drugiej stronie.
4. SZCZEGÓŁOWE DANE KLINICZNE 4.1 Wskazania do stosowania Lek Tramadol + Paracetamol Medreg jest wskazany w objawowym leczeniu bólu o nasileniu od
umiarkowanego do silnego.
Stosowanie produktu Tramadol + Paracetamol Medreg należy ograniczyć do pacjentów, u których
uważa się, że ból o nasileniu umiarkowanym do silnego wymaga skojarzenia tramadolu i
paracetamolu (patrz także punkt 5.1).
Lek Tramadol + Paracetamol Medreg jest wskazany do stosowania u dorosłych i młodzieży w wieku
12 lat i starszej.
4.2 Dawkowanie i sposób podawania Dawkowanie
Stosowanie produktu leczniczego Tramadol + Paracetamol Medreg należy ograniczyć do pacjentów, u
których jako leczenie umiarkowanego do ciężkiego bólu rozważa się równoczesne stosowanie
tramadolu i paracetamolu (patrz też punkt 5.1).
Dawkę należy dostosować do nasilenia bólu i indywidualnej odpowiedzi pacjenta na leczenie. Należy
podawać najmniejszą dawkę skutecznie uśmierzającą ból.
Dorośli i młodzież (w wieku 12 lat i starszej)
Zalecana dawka początkowa to 2 tabletki produktu Tramadol + Paracetamol Medreg. W razie
potrzeby można przyjąć dodatkowe dawki, nie więcej niż 8 tabletek (co odpowiada 300 mg
chlorowodorku tramadolu i 2600 mg paracetamolu) na dobę. Odstępy między dawkami nie powinny
być krótsze niż sześć godzin.
Produktu leczniczego Tramadol + Paracetamol Medreg w żadnych okolicznościach nie należy
stosować dłużej niż jest to bezwzględnie konieczne (patrz także punkt 4.4). Jeśli, ze względu na rodzaj
i ciężkość schorzenia, niezbędne jest jego wielokrotne lub długotrwałe stosowanie, należy uważnie i
1  regularnie obserwować pacjenta (również w okresie przerw w stosowaniu, jeżeli jest to możliwe), w
celu weryfikacji konieczności dalszego stosowania.
Dzieci i młodzież
Nie badano bezpieczeństwa i skuteczności produktu Tramadol + Paracetamol Medreg u dzieci w
wieku poniżej 12 lat. Nie zaleca się stosowania produktu w tej grupie wiekowej.
Pacjenci w podeszłym wieku
Dostosowanie dawki nie jest zwykle konieczne u pacjentów w wieku do 75 lat bez klinicznych oznak
niewydolności nerek lub wątroby. U osób starszych powyżej 75 lat eliminacja może ulec wydłużeniu.
Dlatego u tych pacjentów należy wydłużyć odstęp czasowy pomiędzy kolejnymi dawkami w
zależności od potrzeb pacjenta.
Pacjenci z niewydolnością nerek lub / dializowani
U pacjentów z niewydolnością nerek eliminacja tramadolu jest opóźniona. W takich przypadkach
należy wnikliwie rozważyć wydłużenie odstępów czasowych pomiędzy kolejnymi dawkami, w
zależności od potrzeb pacjenta. W ciężkiej niewydolności nerek (klirens kreatyniny <10 ml / min) nie
zaleca się stosowania produktu Tramadol + Paracetamol Medreg (patrz punkt 4.4).
Pacjenci z niewydolnością wątroby
U pacjentów z niewydolnością wątroby eliminacja tramadolu jest opóźniona. W takich przypadkach
należy wnikliwie rozważyć wydłużenie odstępów czasowych pomiędzy kolejnymi dawkami, w
zależności od potrzeb pacjenta (patrz punkt 4.4). Ze względu na zawartość paracetamolu, nie należy
stosować produktu Tramadol + Paracetamol Medreg u pacjentów z ciężką niewydolnością wątroby
Sposób podawania
Podanie doustne.
Tabletki należy przyjmować w całości, popijając odpowiednią ilością płynu. Tabletek nie należy
dzielić ani rozgryzać.
4.3 Przeciwwskazania - Nadwrażliwość na substancje czynne lub na którąkolwiek substancję pomocniczą wymienioną w
punkcie 6.1.
- Ostre zatrucie alkoholem, lekami nasennymi, ośrodkowo działającymi lekami przeciwbólowymi,
opioidami lub lekami psychotropowymi.
- Leku nie należy podawać pacjentom, którzy zażywają lub w ciągu 14 dni poprzedzających leczenie
produktem Tramadol + Paracetamol Medreg zażywali inhibitory MAO (patrz punkt 4.5).
- Ciężka niewydolność wątroby.
- Padaczka oporna na leczenie (patrz punkt 4.4).
4.4 Specjalne ostrzeżenia i środki ostrożności dotyczące stosowania Ostrzeżenia
U dorosłych i młodzieży w wieku powyżej 12 lat i starszej nie należy przekraczać maksymalnej dawki
8 tabletek produktu Tramadol + Paracetamol Medreg na dobę. W celu uniknięcia nieumyślnego
przedawkowania należy poinstruować pacjentów, aby nie przekraczali zalecanej dawki i nie
przyjmowali jednocześnie innych leków (w tym wydawanych bez recepty) zawierających paracetamol
lub tramadolu chlorowodorek bez konsultacji z lekarzem.
Nie zaleca się stosowania produktu Tramadol + Paracetamol Medreg u pacjentów z ciężką
niewydolnością nerek (klirens kreatyniny < 10 ml/min).
2 U pacjentów z ciężką niewydolnością wątroby nie należy stosować produktu Tramadol + Paracetamol
Medreg (patrz punkt 4.3). Ryzyko przedawkowania paracetamolu jest większe u pacjentów z
alkoholową chorobą wątroby bez marskości. W umiarkowanych przypadkach należy dokładnie
rozważyć wydłużenie odstępów między dawkami.
Nie zaleca się stosowania produktu Tramadol + Paracetamol Medreg u pacjentów z ciężką
niewydolnością oddechową.
Tramadol nie jest odpowiedni do leczenia zastępczego pacjentów uzależnionych od opioidów.
Chociaż tramadol jest agonistą receptorów opioidowych, nie może zmniejszać objawów odstawienia
morfiny.