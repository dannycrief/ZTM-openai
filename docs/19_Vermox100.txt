2008-10-21
CHARAKTERYSTYKA PRODUKTU LECZNICZEGO
1. NAZWA PRODUKTU LECZNICZEGO
VERMOX 100 mg tabletki. Jaka jest nazwa produktu?
2. - SKŁAD JAKOŚCIOWY I ILOŚCIOWY
Każda tabletka zawiera 100 mg mebendazolu (Mebendazolum).
Substancje pomocnicze biologicznie czynne: laktoza jednowodna.
Pełny wykaz substancji pomocniczych, patrz punkt 6.1.
3. POSTAĆ FARMACEUTYCZNA
Tabletki.
Prawie białe, płaskie tabletki w kształcie dysku, o ściętych brzegach i nieznacznym, charakterystycznym
zapachu, z napisem „VERMOX” po jednej stronie i linią dzielącą po drugiej stronie tabletki.
Powierzchnia linii dzielącej jest biała.
4. - SZCZEGÓŁOWE DANE KLINICZNE
4.1. Wskazania do stosowania
Produkt Vermox jest wskazany do stosowania w leczeniu infestacji pojedynczych lub mieszanych
pasożytami z gatunków:
. Enterobius vermicularis (owsiki);
Ascaris lumbricoides (glista ludzka);
Trichuris trichiura (włosogłówka);
Ancylostoma duodenale (tęgoryjec dwunastniczy):
Necator americanus (tęgoryjec amerykański).
4.2. Dawkowanie i sposób podania
Dorośli i dzieci w wieku powyżej 2 lat (niezależnie od masy ciała i wieku)
Owsica
100 mg (1 tabletka) jednorazowo. Ze względu na ryzyko częstych ponownych infestacji, zaleca się
powtórzenie leczenia po upływie 2 do 4 tygodni.
Glistnica, infestacje włosogłówką, tęgoryjcem i mieszane
200 mg na dobę (1 tabletka rano i 1 tabletka wieczorem) przez 3 kolejne dni.
Podczas leczenia nie jest konieczne przestrzeganie specjalnej diety ani stosowanie środków
przeczyszczających.
Dzieci w wieku poniżej 2 lat
Patrz punkt 4.4 Specjalne ostrzeżenia i środki ostrożności dotyczące stosowania.
MINISTERSTWO ZDROWIA
Departement soityki Lekowej i Farmacji
1 00-952 warszawa
ul. Miodowa 15
4.3. Przeciwwskazania
. Nadwrażliwość na substancję czynną lub którykolwiek ze składników leku.
. Ciąża.
4.4. Specjalne ostrzeżenia i środki ostrożności dotyczące stosowania
Zastosowanie u dzieci w wieku poniżej 2 lat. Ponieważ doświadczenie z zastosowaniem leku u dzieci w
wieku poniżej 2 lat jest niewielkie (brak dobrze udokumentowanych badań) i znane są nieliczne
doniesienia o występowaniu drgawek w tej grupie wiekowej, Vermox można podawać dzieciom w wieku
poniżej 2 lat tylko wtedy, gdy spodziewane korzyści przewyższają potencjalne ryzyko, np. gdy infestacja
zaburza w sposób istotny stan odżywienia dziecka i jego rozwój fizyczny.
Każda tabletka zawiera 110 mg laktozy jednowodnej. Lek nie powinien być stosowany u pacjentów z
rzadko występującą dziedziczną nietolerancją galaktozy, niedoborem laktazy (typu Lapp) lub zespołem
złego wchłaniania glukozy-galaktozy.
4.5. Interakcje z innymi lekami i inne rodzaje interakcji
Jednoczesne podawanie cymetydyny może spowodować zahamowanie metabolizmu mebendazolu w
wątrobie i zwiększenie stężenia leku w osoczu, zwłaszcza podczas długotrwałego leczenia. U pacjentów
poddanych długotrwałej terapii produktem Vermox zaleca się oznaczanie stężenia mebendazolu w
osoczu, co daje możliwość modyfikacji dawkowania.
4.6. Ciąża i laktacja
Ciąża
Produktu leczniczego Vermox nie należy stosować w czasie ciąży.
Laktacja
Nie wiadomo czy mebendazol przenika do mleka kobiecego i dlatego nie należy podawać leku matkom
karmiącym. Jeśli konieczne jest zastosowanie mebendazolu, należy przerwać karmienie piersią w okresie
stosowania leku.
4.7. Wpływ na zdolność prowadzenia pojazdów i obsługiwania urządzeń mechanicznych w ruchu
Mebendazol nie wpływa na zdolność prowadzenia pojazdów i obsługiwania maszyn.
4.8. Działania niepożądane
Jeśli lek stosowany jest w zalecanych dawkach, zazwyczaj nie powoduje żadnych dolegliwości.
Notowano sporadycznie przemijający ból brzucha i biegunkę u pacjentów z masywną infestacją.
Rzadko obserwowano reakcje nadwrażliwości, takie jak: obrzęk naczynioruchowy, wykwity skórne,
wysypka, pokrzywka.
4.9. Przedawkowanie
Objawy
Przypadkowe przedawkowanie leku może wywołać skurcze w jamie brzusznej, nudności, wymioty i
biegunkę.
Zgodnie z zalecanym dawkowaniem, produktu Vermox nie należy podawać dłużej niż trzy dni. U
pacjentów leczonych dużymi dawkami leku przez dłuższy czas z powodu infestacji bąblowcem rzadko
obserwowano przemijające zaburzenia czynności wątroby i neutropenię.
MINISTERSTWO ZDKOWIA
Departament Polityki Lekowej i Farmacji
00-352 Warszawa
ut. Miodowa 15
Leczenie
Brak swoistego antidotum. W ciągu godziny od zażycia leku można wykonać płukanie żołądka. W razie
konieczności można podać węgiel aktywowany.
5. - WŁAŚCIWOŚCI FARMAKOLOGICZNE
Grupa farmakoterapeutyczna: leki przeciwrobacze, leki przeciw robakom obłym.
Kod ATC: PO2 CA 01
5.1. _ Właściwości farmakodynamiczne
Mebendazol jest syntetycznym lekiem przeciw robakom, o szerokim spektrum działania. Zaburza on
tworzenie się tubuliny w komórkach pasożytów, zakłócając tym samym pobór glukozy i prawidłowe
trawienie w organizmie pasożyta. Zaburzenia te są tak silne, że prowadzą do autolizy.
5.2. Właściwości farmakokinetyczne
Po podaniu doustnym mebendazol wchłania się w niewielkim stopniu.
Po podaniu w dawkach terapeutycznych lek wykazuje małą dostępność biologiczną, co jest związane ze
znacznym metabolizmem pierwszego przejścia przez wątrobę oraz bardzo słabą rozpuszczalnością leku.
90% wchłoniętej dawki wiąże się z białkami osocza.
53. - Przedkliniczne dane o bezpieczeństwie
Badania mutagenności i rakotwórczości
Wyniki badań nad mutagennym działaniem leku (test Amesa oraz badanie dominującej mutacji letalnej)
wskazują na brak właściwości mutagennych produktu Vermox.
W badaniach nad rakotwórczym działaniem produktu Vermox podawanego gryzoniom nie stwierdzono
działania karcinogennego nawet po zastosowaniu dawek 40 mg/kg mc. podawanych codziennie.
Wpływ na reprodukcję
Dawki do 40 mg/kg me. podawane samcom myszy przez 60 dni oraz samicom myszy przez 14 dni przed
zapłodnieniem nie miały żadnego wpływu na płód i potomstwo zwierząt, natomiast obserwowano pewne
nieznaczne działanie toksyczne na samice.
6, DANE FARMACEUTYCZNE
6.1. Wykaz substancji pomocniczych
Sodu laurylosiarczan, krzemionka koloidalna bezwodna, magnezu stearynian, sodu sacharynian, talk,
skrobia kukurydziana, laktoza jednowodna.
6.2. Niezgodności farmaceutyczne
Nie dotyczy.
6.3. Okres ważności
$ lat.
6.4. Specjalne środki ostrożności przy przechowywaniu
Brak specjalnych zaleceń. KINISTEKSTWO ZDROWIA
Depariement Poityki Lekowej i Farmecji
00-952 Warszawa
» ul. Miodowa 15
Przechowywać w oryginalnym opakowaniu.
6.5. Rodzaj i zawartość opakowania
6 tabletek w blistrach z PCW/aluminium, w tekturowym pudełku.
6.6. Szczególne środki ostrożności dotyczące usuwania i przygotowania leku do stosowania
Bez specjalnych zaleceń.
7. PODMIOT ODPOWIEDZIALNY POSIADAJĄCY POZWOLENIE NA
DOPUSZCZENIE DO OBROTU
Gedeon Richter Plc.
Gyómrói ut 19-21
1103 Budapeszt
Węgry
8. _ NUMER(-Y) POZWOLENIAŃŃ) NA DOPUSZCZENIE DO OBROTU
Pozwolenie nr R/2506
9.  DATAWYDANIA PIERWSZEGO POZWOLENIA NA DOPUSZCZENIE DO
OBROTU LUB DATA PRZEDŁUŻENIA POZWOLENIA
13.01.1981
16.06.1999
09.08.2004
17.06.2005
10. DATA ZATWIERDZENIA LUB CZĘŚCIOWEJ ZMIANY TEKSTU
CHARAKTERYSTYKI PRODUKTU LECZNICZEGO
2008 -11- 26